<div class="us">
    <article>
        <h2>Rólunk</h2>
        <p class="text">A TermésTár azzal a céllal jött létre, hogy Bokros térségének őstermelőinek és kistermelőinek termékeit, egy nagy virtuális kosárban mindenki számára elérhetővé tegye. A családom már generációk óta foglalkozik zöldség termeléssel, így jól tudom, hogy milyen is az igazán friss, tápanyagban gazdag hazai áru. Mi magunk burgonyát, káposzta féléket, karalábét és számos paprika fajtát termelünk, így aztán kora tavasztól a tél kezdetéig találkozhattok majd a családunk által megtermelt friss áruval.
            Igyekszünk folyamatosan bővíteni a kínálatunkat a szezonnak és az igényeiteknek megfelelően. Egyelőre két alkalommal hozzuk el Nektek a termelők kínálatát, de a háttérben azon dolgozunk, hogy a későbbiek folyamán heti 3-4 szállítási napot tudjunk biztosítani számotokra. 
            Arra biztatok mindenkit, hogy tervezzétek meg előre a heti bevásárlást. Mi pedig minden kedden és pénteken a lehető legfrissebb termékekkel látjuk el a családotokat. Minden egyes vásárlással hazai kistermelők életét segítitek, és reményt adtok számukra a folytatáshoz, hogy a hazai mezőgazdaság újra elismert és megbecsült legyen.  Hosszú hónapok gondoskodása, és odafigyelése van minden egyes megtermelt zöldség és gyümölcs mögött. Támogassuk együtt a hazai gazdákat, hogy gyermekeink számára is megismerhetőek legyenek a hazai gazdaságok kincsei. 
            Nagyon kérek mindenkit, hogy azt is vegyétek figyelembe, hogy ezek a termékek korlátozott számban állnak rendelkezésre, mert kis gazdaságokból származnak. Nem tudunk és nem is akarunk versenyezni a multik kínálatával és áraival. Mindenek előtt a minőséget és a frissességet tartjuk szem előtt.
            </p>
            <h5>Hálásan köszönöm a bizalmatokat.</h5>
    </article>
</div>